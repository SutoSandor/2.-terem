<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <script src="js/jquery-3.1.1.slim.min.js"></script>
  <link rel="stylesheet" href="css/jquery.fancybox.min.css" />
  <script src="js/jquery.fancybox.js"></script>
  <link rel="stylesheet" href="css/lightbox.min.css">
  <title>Leírás</title>
  <style> 
      p.floatright{text-align: right;}
  </style>
</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Iskolatörténet</h1>
  <br>

  <p id="szoveg">
      Elemi és polgári iskolák<br>
A gödöllői iskolákra vonatkozó első írásos adat 1708-ból származik. Az oktatás kezdetei azonban ennél korábbi időszakra nyúlnak vissza. Mivel a település lakossága a 17. században református volt, az adatok a felekezet alapfokú oktatást nyújtó iskolájára vonatkoznak. A kastély építésekor elbontott templom helyett épülő új templom mellett kapott helyet az új iskola is (1744). A református gyerekek ebben az épületben tanultak egészen 1928-ig, amikor felavatták a máig meglévő épületet. Ma a Református Líceum működik benne. A fejlődéshez nagyban hozzájárult ifj. Szabó Aladár lelkész, aki 1917-től volt a gyülekezet vezetője.<br>
A katolikus lakosságot Grassalkovich I. Antal telepítette Gödöllőre a 18. század közepén. Számukra iskolát is a földesúr alapított 1769-ben. Az uradalom által fenntartott parókiális iskolaként működött a kastélykápolna közelében, a felsőpark területén. Új épületet 1879-ben kaptak. Ebben a műemlék épületben ma a Szent Imre Római Katolikus Általános iskola működik. Máriabesnyőn a kapucinusok oktatták a gyerekeket, iskolát Odrobenyák János plébános tervei szerint 1894-ben építettek számukra.<br>
Gödöllő izraelita lakossága az 1850-es évektől alakult ki. Gyermekeiket 1871-től magániskolában oktatták, az intézménynek nem volt engedélye. 1875-től viszont már az Izraelita Elemi Iskola oktatta a tanulókat. A század második felében engedély nélkül működött Makáry Györgyné leányneveldéje.<br>
Az oktatásban változást az állami iskolák kialakítása hozott. Községi Elemi Népiskola 1904-ben jött létre Gödöllőn a Petőfi téri óvoda épületében. A szegényebb családok gyermekei jártak ide. Az 1920-as években több Állami Elemi Népiskola, ún. Klebelsberg-iskola is nyílt Gödöllőn: az állami gazdasági telepeken az ott dolgozó tisztviselők és munkások gyerekei számára, Máriabesnyőn a templom közelében (itt felállítható színpad is volt), az Alvégen, majd a Királytelepen. Utóbbi fürdővel felszerelt egészségügyi mintaiskola volt. Az alvégi iskolában ma a Hajós Alfréd Általános Iskola, a királytelepiben a Montágh Imre Általános iskola és Speciális Szakiskola működik.<br>
1907-ben Garó Emília kezdeményezésére alakult a hatosztályos Polgári Leányiskola, ami a pedagógus saját házában működött a Kossuth Lajos utcában. A község hamarosan átvette a működtetését, először a régi községházába, majd a főtérre (a mai múzeum épülete) költöztették. Községi Polgári Fiúiskola csak 1945 tavaszán nyitotta meg kapuit, mindössze három évfolyamot ért meg.
<br>
<br>
Gimnáziumok<br>
A település első gimnáziuma a Minoritarendiek Gödöllői Főgimnáziuma volt, mely 1911-ben nyitotta meg kapuit; bő évtizedes kezdeményezés vált ekkor valóra. Középiskolai tanulmányokat korábban csak Budapesten vagy Vácott folytathattak a tanulók. Egy évig magánházban, majd 1912–1916 között a régi községházában (a mai Petőfi tér, Gábor Áron utca között egykor álló földszintes épület), végül a község által bérelt volt Erzsébet királyné szállodában (ma a múzeum épülete) kapott helyet az iskola. A gimnázium életében törést jelentett a tanári kar által támogatott 1919-es Tanácsköztársaság. A minorita tanárok felelősségre vonása után az iskola jellegét is megváltoztatták, római katolikus főgimnázium, majd római katolikus reálgimnázium lett. A minoriták elhagyták Gödöllőt.<br>
Az iskola végül 1930-ig működött. Tanulói a helyi diákok mellett a környékbeli településekről, elsősorban a közép- és kispolgárság gyermekei közül kerültek ki. A tanulókat fokozatosan átvette a premontrei gimnázium.<br>
A Gödöllői Premontrei Reálgimnázium 1924-ben nyílt meg. A trianoni békeszerződés következtében a Jászóvári Premontrei Rend elvesztette a kassai, rozsnyói, nagyváradi gimnáziumait. Pótlásukra alapították a gödöllői gimnáziumot a gödöllői koronauradalomból kihasított területen. A következő évben átadták a Szent Norbert nevelőintézetet, később a rendházat. A gimnázium díszterme lett a kápolna, ami új oltárt az 1933-as IV. Jamboree alkalmával kapott. A gimnázium épületét neves művészek (Nagy Sándor, Sidló Ferenc, Dudics Andor, Kisfaludy Strobl Zsigmond, stb.) alkotásai díszítették. 1931-ben a rendház előtt felállították Róna József szobrát, amely Kálmán herceget, a jászói premontreiek támogatóját lovon ülve örökíti meg.<br>
Az iskolához sport- és korcsolyapálya, uszoda, teniszpálya, könyvtár, moziterem is tartozott. Elitintézmény volt, ahol ugyanakkor az arisztokrácia, a felső- és középpolgárság gyermekei mellett  néhány tehetséges falusi diák is tanulhatott.<br>
1938-ban indult a gimnázium francia tagozata, a világháború alatt a tanárhiányt itt francia hadifoglyokkal pótolták. A francia tagozat a második világháború után felmenő rendszerrel általános iskolává alakult. A Gödöllői Állami Fácánosi Iskola, Epres János igazgatósága idején, 1950-ben zárt be. <br>
A premontrei gimnázium az államosítás után (1948) Állami Ady Endre Gimnázium néven működött 1950-ig. A gimnázium megszüntetésével az épületet az Agrártudományi Egyetem vette át.
<br><br>
 
Egyéb oktatási intézmények<br>
Gödöllőn is volt a törvény által előírt ismétlőiskola (1868 után), ahol az elemi iskolát követően, 15 éves korukig tanulhattak a gyerekek. Ezt a község tartotta fenn, a századforduló után a Községi Elemi Népiskola keretén belül működött és gazdasági ismereteket oktatott a tanulóknak. A községi faiskola volt a gyakorló terület. A ’30-as évektől a fiúk a Petőfi téri, a lányok az alvégi elemi iskolába jártak. A második világháború után ez a képzési forma megszűnt.<br>
Az Első Általános Iparos Tanonciskola 1892-ben nyitotta meg kapuit, a Petőfi tér 7. alatti községi épületben működött. A Baromfitenyésztő Munkásnőképző Iskolát, mint mezőgazdasági tanintézetet és mintagazdaságot alapították a koronauradalom területén 1897-ben. Az intézetben a szakképzés mellett kutatómunka és tenyésztési kísérletek is zajlottak. Az 1940-es évek végén az intézmény a nagyüzemi baromfitenyésztés irányába tolódott.<br>
A gödöllői művésztelepen, a Szövőiskolában 1907-től folyt oktatás. <br>
Szociális alapokon jött létre 1922-ben a Református Leányárvaház, amit a budapesti Philadelphia Diakonissza Anyaház nyitott a Kossuth Lajos utcában megvásárolt épületben. A bentlakásos intézményben óvodás kortól érettségiig laktak a leányok. Később szegény sorsú és más vallású gyermekek is helyet kaptak az intézményben. Az árvaház 1959-ben szűnt meg, a ház református idősek otthona lett.<br>
Az Erdei Üdülő Iskola (Napiskola) Endre László gödöllői főszolgabíró kezdeményezésére, az egészségügyi mintaprogram keretében, a TBC elleni küzdelem jegyében alakult. A M. Kir. Államkincstár az Erzsébet-parkban adott át a Magyar Vöröskereszt Egyesületnek egy területet, ahol végül Toroczkai Wigand Ede Napiskola című tervét építették fel. 1932-től községi egészségügyi kisegítő elemi népiskolaként működött egy nővér képesítésű tanítónővel. Az iskolát Horthy Miklósnéról nevezték el. Az épületet tíz évvel később gyógyiskolává alakították, kibővítették. Nyáron üdültetésre is használták. (Ma a Táncsics Mihály úti óvoda működik a helyén.)<br>
1935-ben, országos akció keretében létesült a Szent István Fiúotthon. Célja, hogy a sokgyermekes, szegény családok gyermekei közül egy-egy szakszerű (ipari, háziipari, mezőgazdasági) oktatásban és hazafias nevelésben részesüljön, így megfelelő életpályára kerüljön. Az otthon műhelyében készült termékeket magyar anyák leányai kapták kelengyeként. Az önellátás jegyében földet is béreltek, gazdálkodtak a növendékek. 1942-ben állami segítséggel megvásárolták a gödöllői Kalántai Nyomdát. Az intézményt végül 1950-ben feloszlatták.<br>
Gödöllőn 1937-ben létesült az első Zeneiskola, fejlődése azonban korán megakadt.<br>


  </p>
  <script src="js/lightbox-plus-jquery.min.js"></script>
  <script src="js/jquery-3.1.1.slim.min.js"></script>
  <script src="js/bootstrap.min.js"></script>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
