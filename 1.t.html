<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <script src="js/jquery-3.1.1.slim.min.js"></script>
  <link rel="stylesheet" href="css/jquery.fancybox.min.css" />
  <script src="js/jquery.fancybox.js"></script>
  <link rel="stylesheet" href="css/lightbox.min.css">
  <title>Leírás</title>
  <style> 
      p.floatright{text-align: right;}
  </style>
</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>A gödöllői uradalom működése</h1>
  <br>

  <p id="szoveg">
      Az uradalom működése a Grassalkovichok idején (18. század közepe–19. század közepe)<br>
      Grassalkovich I. Antal (1694–1771) a korábbi birtokosoktól a 18. század közepére Gödöllő minden részét megvásárolta. A településnek hosszú évszázadok után egy tulajdonosa lett. A földesúr a falut tette meg Pest és Heves megyei birtokainak központjává. Hozzálátott, hogy Gödöllőt központhoz méltó főúri lakhellyé, a megszerzett birtokokat jól működő nagybirtokká fejlessze.<br>
      Birtokossága alatt a gödöllői uradalomban több, mint 80 épületet emeltetett, amelyekben hivatalok, hivatalnoki lakások, gazdasági üzemek (malom, mészárszék, kocsma, fogadó, juhakol, stb.) működtek. A kastély mellett kegyúrként templomokat, iskolát építtetett, de köztéri alkotásokat, hidakat is. Ekkor alakult ki városunk arculata, amelyet az 1970-es évek szocialista építkezései semmisítettek meg.<br>
      A birtokok növekedésével párhuzamosan a működtetésüket biztosító rendszert is ki kellett építeni. A nagybirtok gazdasági egységként működött, legfontosabb a jövedelmezőség biztosítása volt. Ehhez tisztikarra, uradalmi hivatalnokokra és szolgákra volt szükség. A tisztikar élén a praefectus vagy a jószágkormányzó állt. A számtartó a szemes terményekkel, a számvevő a pénzügyekkel foglalkozott. Ügyész, mérnök, orvos is volt az irányító tisztikarban. A gazdálkodás egységei az ispánságok voltak, élükön az ispán állt. Feladataiból adódóan a földesúr a birtokon élő jobbágyok életének minden területére hatással volt, biztosították a jogszolgáltatást, felügyelték a közbiztonságot, gondoskodtak az árvákról és a kiöregedett cselédekről.<br>
      A birtokalapító gróf a gazdasági növekedés érdekében mezővárosi rangot szerzett Gödöllőnek (1763), jobbágyai kedvező feltételek szerint adóztak. Fia és unokája, II. és III. Antal nem törődött a fejlesztéssel, uradalmaikat kizárólag jövedelemforrásnak tekintették. A Grassalkovich család férfiága III. Antallal kihalt (1841), a gödöllői birtoktestet az örökös Viczay-ak vették át 1848-ban. A forradalom idején a tisztikart a jobbágyterhek eltörlése mellett, ami az uradalom működésének alapja volt, saját sorsuk érdekelte, ez az új tulajdonostól függött.<br>
      A gödöllői uradalom hamarosan a báró Sina család kezébe került (1851–1867), majd rövid időre egy belga bankház birtokolta, 1867-től állami tulajdonná vált.
      <br>
       
      A koronauradalom (1867-től)<br>
      A korábbi évszázadoktól eltérően a polgári korszak keretei határozták meg a birtok feladatait, szükségleteit. A birtokosnak nem voltak jogi, rendfenntartási, szociális feladatai a birtokán élőkkel szemben. Ugyanakkor az ott élők sem adóztak többé a földhasználat fejében. A nagybirtokok gazdasági egységként működtek tovább. Tovább éltek a kegyúri jogok (pap, tanító kinevezése), ezekben a kérdésekben a váci püspökség az uradalommal egyeztetett.<br>
      Sajátos helyzetet teremtett Gödöllőn, hogy a tulajdonos az állam lett és a kastélyt az uralkodó pár használta. A kastély és tartozékainak ellátása, a vadászatok fokozatosan a bécsi főudvarmesteri hivatal hatáskörébe kerültek. Az erdészet elkülönült és önálló gazdálkodást folytatott. A gazdászat a különböző földek (szántó, rét, legelő) művelését és az állattartást jelentette. A gazdálkodáshoz tartozott a bérlemények kezelése, a karbantartási és felügyeleti munkák elvégzése. Mindez a Pénzügyminisztérium alá volt rendelve. Később a földművelésügyi tárca vette át a feladatot. A gazdálkodás fő ágazatai kezdetben a gabonatermesztés és a juhtenyésztés voltak, a századfordulóra ezeket felváltotta a szarvasmarha-tenyésztés. Ez korszerű tejgazdasággal párosult. A növénytermesztésben a takarmánynövényeké lett a vezető szerep.<br>
      A koronauradalom fokozatosan mintagazdasággá alakult, feladata a mezőgazdaság fejlesztése lett. Mindez Darányi Ignác földművelésügyi miniszter fejlődést ösztönző politikájának volt köszönhető. A birtok az állatorvostan hallgatók gyakorló gazdaságává vált. 1906-ban szeszgyár és burgonyakísérleti telep kezdte meg működését a szentgyörgyi majorban, itt kezdetben tejgazdasági iskola is volt. A minisztérium programja keretében megépült a Baromfitenyésztő Királyi Iskola, majd a méhésztelepen megindult a méhészképzés, a hozzá tartozó ültetvényeken a vízgazdálkodást fejlesztették. Az erdőgazdálkodás részeként kialakított, József főhercegről elnevezett liget (ma Arborétum) fenyőkísérleti telepként kezdte működését 1902-ben.<br>
      A koronauradalom az első világháború után is állami kézben maradt a többi hasonló uradalommal együtt, gazdálkodása minisztériumi fennhatóság alatt folyt tovább.
  </p>
  <script src="js/lightbox-plus-jquery.min.js"></script>
  <script src="js/jquery-3.1.1.slim.min.js"></script>
  <script src="js/bootstrap.min.js"></script>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
