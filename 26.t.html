<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <script src="js/jquery-3.1.1.slim.min.js"></script>
  <link rel="stylesheet" href="css/jquery.fancybox.min.css" />
  <script src="js/jquery.fancybox.js"></script>
  <link rel="stylesheet" href="css/lightbox.min.css">
  <title>Leírás</title>
  <style> 
      p.floatright{text-align: right;}
  </style>
</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>A gödöllői népviselet</h1>
  <br>

  <p id="szoveg">
      A XX. század első harmadára az életmód változása már a népviseletet is elérte, ekkor indult meg a kivetkőzés a fiatalok körében. Az idősebb asszonyok még hordták a század közepén is a bő, sokszoknyás öltözetet, de a fiatal lányok már nem követték a szokást. A gödöllői népviselethez a legközelebb a környékbeli viseletek közül a szadai népviselet állt. <br>
      A helyi női viselet a következőképp alakult. A hajviselet az asszonyok esetében kontyból, lányok esetében egy hajfonatból állt, melynek végébe színes szalagot fontak. Az asszonyok fejére kendő került. Kiegészítő kellékként a nyakban több soros gyöngyöt hordtak. A női viselet tartozéka volt a vállkendő, korábban rózsás kasmír és fehér színű csipkés vállkendőt hordtak, melyeket később a gyapjúfonalból készült berliner váltott fel. Használtak nyáron selyemkendőt is, télen pedig a tehetősebbek az igen drága teveszőr kendőt is maguk köré csavarták. Az ünnepek során az utóbbi kettőt hordták inkább, a berliner pedig a hétköznapok elengedhetetlen viselete volt, melyet „kájomér” kendőnek neveztek. A kendő alá fehér színű rövid ujjú blúz került, melyet korábban „réklinek” is hívtak. Nyáron a blúzt az ingujj váltotta föl, melynek a széle csipkésre kivágott tehát „slingelt” volt. Hidegebb időszakokban a viselet része egy ujjatlan bőr melles volt, melyet kabát helyett hordtak. Gödöllőn a női viselet tartozéka a különböző színű, bokáig érő bő és ráncolt hosszúszoknya volt, mely alá 5-7 kikeményített fehér színű alsószoknyát húztak. A szoknyára minden esetben kék vagy fekete kötényt kötöttek, mely kemény klott anyagból készült. Az alsószoknyák alá fekete harisnyát, lábbelinek fekete félcipőt húztak.<br><br>

      A férfiviselet a településen a következő ruhadarabokból állt. Fejfedőnek kalapot vagy kucsmát hordtak. Felsőtestükön fehér színű galléros nyakú kézelős inget viseltek, mely fölé posztó mellény került, melyet „lajbinak” is neveztek, gombjai általában csontból készültek. Hidegebb időben kiskabátnak posztó bekecset, felsőkabátnak bekecset, bundát vagy subát hordtak. A télikabát leginkább posztóból készült, mely többnyire fekete esetleg kék színű volt, a gallérját festett birkabőrből készítették. Nadrágnak csizmanadrágot húztak – mely leginkább ellenzős volt, nem pedig slicces – ennek elengedhetetlen tartozéka volt a derékszíj. A nadrág anyaga többnyire fekete posztó volt, nagyon ritkán fordult elő, hogy a fiatalok világosabb színben hordták. A nadrág elé kékfestő díszítésű kötényt kötöttek. Lábbelinek csizmát hordtak, mely eleinte oldalvarrott volt, majd később a hátulvarrott csizmák terjedtek el, a sarkukat patkóval is ellátták. A csizma mellett egy idő után divatba jött a fűzős cipő is.<br>
      Egy átlag parasztembernek általában volt két ünneplő és volt két „hétköznapoló” ruhája, emellett volt egy ünnepi és két mindennapos használatra szánt csizmája.<br>
      A viselethez szükséges ruhafélék egy részét eleinte otthon, saját maguk szőtte anyagokból készítették. Később a ruhadarabokat vagy a vásárokon – ahol olcsóbban vásárolhatták meg a termékeket –, vagy pedig szabómestertől szerezték be. Gödöllőn a két háború közt Jámbor Lajos magyarszabó elégítette ki a gazdák igényeit. A ruhák mellett a vásárokon szerezték be a csizmákat is. Egy–egy nagyobb vásár alkalmával akár 20-25 csizmadia is árulhatta a portékáját.
  </p>
  <center> <div id="gallery">
            <a class="example-image-link" href="img/26.t/1.jpg" data-lightbox="example-set" data-title="<h3>A gödöllői népviselet</h3>">
            <img class="example-image" src="img/26.t/thumbs/1.jpg" alt=""/></a>
            <a class="example-image-link" href="img/26.t/2.jpg" data-lightbox="example-set" data-title="<h3>A gödöllői népviselet</h3>">
            <img class="example-image" src="img/26.t/thumbs/2.jpg" alt=""/></a>
            <a class="example-image-link" href="img/26.t/3.jpg" data-lightbox="example-set" data-title="<h3>A gödöllői népviselet</h3>">
            <img class="example-image" src="img/26.t/thumbs/3.jpg" alt=""/></a>
            <a class="example-image-link" href="img/26.t/4.jpg" data-lightbox="example-set" data-title="<h3>A gödöllői népviselet</h3>">
            <img class="example-image" src="img/26.t/thumbs/4.jpg" alt=""/></a>
            <a class="example-image-link" href="img/26.t/5.jpg" data-lightbox="example-set" data-title="<h3>A gödöllői népviselet</h3>">
            <img class="example-image" src="img/26.t/thumbs/5.jpg" alt=""/></a>
            <a class="example-image-link" href="img/26.t/6.jpg" data-lightbox="example-set" data-title="<h3>A gödöllői népviselet</h3>">
            <img class="example-image" src="img/26.t/thumbs/6.jpg" alt=""/></a>
            
          </div></center>
  <script src="js/lightbox-plus-jquery.min.js"></script>
  <script src="js/jquery-3.1.1.slim.min.js"></script>
  <script src="js/bootstrap.min.js"></script>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
