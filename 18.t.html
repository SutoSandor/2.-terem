<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <script src="js/jquery-3.1.1.slim.min.js"></script>
  <link rel="stylesheet" href="css/jquery.fancybox.min.css" />
  <script src="js/jquery.fancybox.js"></script>
  <link rel="stylesheet" href="css/lightbox.min.css">
  <title>Leírás</title>
  <style> 
      p.floatright{text-align: right;}
  </style>
</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Híres nyaralók Gödöllőn</h1>
  <br>

  <p id="szoveg">
    Diósyné Ödönné Brüll Adél (1872–1934)<br>
    Ady Endre kilencévi kapcsolat után 1912-ben szakított Lédával, Diósy Ödönné Brüll Adéllal. Gödöllőre jóval Ady halála (1919) után került a Diósy házaspár.<br>
    Diósy Ödön 1923-ban vásárolta meg Gödöllőn az Erzsébet királyné út (ma Ady Endre sétány) 14. sz. alatt álló impozáns házat. A „kastélynak beillő, nagystílű villát” csodálatos díszkert vette körül. A kert végében állt a szoba-konyhás házmester lakás. A házat 1924-ben Brüll Adél megvette férjétől. Bár Pesten is volt lakásuk, Léda haláláig ez volt az állandó lakhelyük.<br>
    Az asszony nem akart Berlinből Gödöllőre költözni, az anyagi lehetőségek azonban ezt a csöndes menedéket tették lehetővé. A település lakóival nem tartott fenn kapcsolatot. Egyedül dr. Berente István orvos járt hozzá, ki depresszióját kezelte.<br>
    A villát Léda halála után eladták, fennmaradt szalongarnitúrája a múzeum tulajdona. A ház több lakásra osztva ma is áll.<br><br>

     
    Ambrus Zoltán (1861–1932), író<br>

    Édesapját, Ambrus Józsefet az isaszegi csata (1849) után a kastélyban berendezett kórházban ápolták. Orvosi tanácsra az apa kiújuló sérülése miatt 1880 nyarától lakást béreltek Gödöllőn. Édesanyja szívesen jött ide, hiszen ősei között több gödöllői uradalmi tisztviselő (Foltin János, Kovacsóczy Mihály) volt. Bár az apa meghalt, ettől kezdve rendszeresen itt töltik a nyarat. Édesanyja végül 1897-ben házat vásárolt a Tégla (ma Lovarda) utcában, s tavasztól őszig ebben a házban élt unokájával, Gizellával, kit anyja halála miatt ő nevelt fel.<br>
    Ambrus Zoltán számára a kikapcsolódást jelentette a gödöllői tartózkodás. Barátaival, feleségével, annak halála után pedig magányosan sétált a parkokban, az erdőben. Esténként a tornácon ülve petróleumlámpa mellett dolgozott.<br>
    Gödöllő, a gödöllői tartózkodások lenyomata megjelenik az Alkonyat című novellában, regényében, a Midas királyban. A Pesti Napló vasárnapi cikkeit is itt írta.
    A ház ma is áll, magántulajdonban van.<br><br>

     
    Ottlik Géza (1912–1990), író<br>
    Ottlik Géza harminc évig kötődött Gödöllőhöz. A várost Buda című regényében Monostor néven említi. 1924 és 1946 között nyaralóként használták az édesanyja által vásárolt Király u. (ma Köztársaság út) 11. sz. házat. Az ötszobás házhoz az erdőig nyúló hatalmas kert tartozott. Ottlik boldogan töltötte itt vakációit.<br>
    A második világháború után 1946-ban feleségével, Debreczeni Gyöngyivel ideköltöztek. Az édesanyjától örökölt föld miatt kuláklistára került, fő megélhetési forrásukat elvesztették. Gödöllő a kitelepítések elleni menedékké vált, itt éltek 1954-ig.<br>
    Ebben az időszakban a fordítás nyújtott számára kereseti lehetőséget. Főleg angol és amerikai irodalmat fordított, többek között Dickenstől az Örökösök, a Martin Chuzzlewit élete és kalandjai és a Copperfield Dávid című műveket. De Gödöllőn született regényének, az Iskola a határonnak első változata, a Továbbélők című munkája is.<br>
    A ház ma is áll, magántulajdonban van.<br><br>

     
    Blaha Lujza (1850–1926), színésznő<br>
    Blaha Lujza és harmadik férje, báró Splényi Ödön 1881-ben, házasságkötésük évében Gödöllőn vettek nyaralót. Ma részben a Blaháné út 132-138. számú telek az, ami az övék volt, bár eredetileg nagyobb volt, egészen a Lázár Vilmos útig nyúlt. A gödöllői ház egyik szobáját a színésznő kedvenc színdarabjának, A piros bugyellárisnak a nyomán rendezték be. 1893-ban, amikor Blaha Lujzáék eladták a gödöllői házat, a bútorokat Kaffka László szolgabíró vette meg, akinek a szomszédban volt nyaralója. A bútorokat az 1926-os járási kiállításon be is mutatták. <br>
    Blaha Lujza egykori háza egy 1944-es bombázás alatt semmisült meg. A telket Kampis Antal művészettörténész (1913-1982) vásárolta meg 1965-ben. Ő építtetett ide egy kisebb, kétszobás, összkomfortos nyaralót. Kampis Antal a házat és a telket, a műgyűjteményével együtt Gödöllő városának ajándékozta 1978-ban. Ma a Montágh Imre Iskola gyakorló parkja és a Blaha Nyári Napközis Tábor működik a telken.




  </p>
  <script src="js/lightbox-plus-jquery.min.js"></script>
  <script src="js/jquery-3.1.1.slim.min.js"></script>
  <script src="js/bootstrap.min.js"></script>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
